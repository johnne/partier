# Partiernas miljölöften
Inför riksdagsvalen har Naturskyddsföreningen i 30 års tid presenterat
miljöpolitiska förslag, granskat riksdagspartiernas miljöambitioner
och utvärderat om de hållit sina miljölöften. Med det arbetet vill organisationen lyfta
upp miljöfrågorna på den politiska agendan, pressa partierna att öka
sina ambitioner och informera väljare om partiernas miljöpolitik. 
Med det här verktyget kan du se hur partierna svarade i den senaste miljöpolitiska enkät som 
Naturskyddsföreningen skickade ut inför riksdagsvalet i september 2018. Du kan också se hur stödet
för förslagen ser ut med nuvarande mandatfördelning samt vad som skulle hända om olika partier 
svarade ja på samtliga frågor.
